ศาสตร์แห่งการเล่นแร่แปรธาตุลึกลับ

แร่แต่ละชิ้นจะประกอบไปด้วยคุณลักษณะ 2 อย่างคือ น้ำหนัก และ ความบริสุทธิ์ โดยการจะสร้างแร่ชิ้นใหม่ขึ้นมา ต้องนำแร่ที่มีความบริสุทธิ์ k สองก้อนมาผสมกันให้ได้แร่ใหม่ที่มีความบริสุทธิ์ k + 1 ซึ่งน้ำหนักของแร่ใหม่นั้นจะหายไปบางส่วน ตามสมการหลอมรวมมวลกึ่งสมบูรณ์ดัชนีบริสุทธิ์ ที่บอกไว้ว่าแร่ใหม่ที่ได้จะมีน้ำหนักเป็น (a + b + ck ) // 2 เมื่อน้ำหนักของแร่ทั้งสองที่นำมาผสมกันคือ a และ b 

ck คือค่าคงที่แปรผัน ที่เปลี่ยนแปลงไปตามระดับความบริสุทธิ์ของแร่ที่นำมาผสมกัน โดยค่าความบริสุทธิ์จะเป็นตัวบ่งบอกเลขตามลำดับฟีโบนัชชี เช่น
เมื่อนำแร่ที่มีความบริสุทธิ์ 1 มาผสมกัน ck จะมีค่าเท่ากับ 1
เมื่อนำแร่ที่มีความบริสุทธิ์ 2 มาผสมกัน ck จะมีค่าเท่ากับ 1
เมื่อนำแร่ที่มีความบริสุทธิ์ 3 มาผสมกัน ck จะมีค่าเท่ากับ 2 เป็นต้น

โดยกฎเกณฑ์การมีอยู่ของแร่ใดๆบนโลกนี้ คือ แร่จะมีน้ำหนักเป็นจำนวนเต็มบวกเสมอ

นักเล่นแร่แปรธาตุชื่อดังอย่าง Forward Elric ต้องการสร้างแร่ที่มีความบริสุทธิ์ n และน้ำหนัก w ขึ้นมา โดยเขามีแร่ที่มีความบริสุทธิ์เป็น 1 อยู่เป็นจำนวนมาก ที่สามารถแปรเปลี่ยนน้ำหนักได้ตามต้องการ ตราบใดที่ไม่เป็นการฝืนกฎเกณฑ์การมีอยู่ของแร่ใดๆ

จงหาน้ำหนักรวมของแร่ความบริสุทธิ์ 1 ทั้งหมดที่ Forward Elric ต้องใช้ในการสร้างแร่ที่มีความบริสุทธิ์ n และน้ำหนัก w ขึ้นมา
ถ้าหากมีผลรวมน้ำหนักหลายค่าที่เป็นไปได้ ให้ตอบค่าที่มากที่สุด

หากไม่สามารถสร้างแร่ที่ต้องการได้ ให้ผลลัพธ์เป็น -1

Purity and Weight needed: 3 1
Total weight of used minerals with Purity 1 : 4

Purity and Weight needed: 7 22
Total weight of used minerals with Purity 1 : 960

Purity and Weight needed: 11 250
Total weight of used minerals with Purity 1 : 187904

Purity and Weight needed: 4 1
Total weight of used minerals with Purity 1 : -1

Purity and Weight needed: 2 1
Total weight of used minerals with Purity 1 : 2